---
tags: epidemiologi
title: Om inte
author: Karl Pettersson
lang: sv
---

Under förra sommaren skrev jag några inlägg, [den 19
juni](2017-06-19-feta.html), [8 juli](2017-07-08-prevf.html) och [16
juli](2017-07-16-paj.html) om innebörden av att förändringar i olika
riskfaktorer har medfört en viss förändring av exempelvis dödstal i
kranskärlssjukdom. Eftersom det är frågan om relativa dödstal, där
riskfaktorernas effekt multipliceras med en baslinje, blir effekten (i absolut
förändring av dödstalen) olika beroende på vilket år som används som indexår:
om ett år med låga dödstal och låga riskfaktornivåer (som slutåret, i fallet
med kranskärlssjukdom, där dödstalen minskat kraftigt de senaste decennierna
parallellt med en minskning av olika riskfaktorer) används blir de större än om
ett år med höga dödstal och höga riskfaktornivåer (som startåret) används.
Studier av nedgången av kranskärlssjukdom, som @bjorck09, har använt sig av
slutåret, vilket gör att traditionella riskfaktorer (som kolesterol, blodtryck
och rökning) ser ut att förklara en mycket stor andel av minskningen, men detta
kan bli missvisande när det gäller att tolka betydelsen av dessa faktorer
jämfört med andra.

Ett sätt att studera effekterna av olika förändringar i riskfaktorer är att
rita upp tidsserier över dels de observerade dödstalen över tid, dels
alternativa tidsserier över hur de skulle ha sett ut om olika riskfaktorer inte
förändrats jämfört med ett indexår (givet vissa uppskattningar av dels
utvecklingen av riskfaktorernas fördelning i befolkningen, dels de relativa
dödstal som är kopplade till en viss förändring av en riskfaktor).

Jag har gjort detta med utvecklingen av kranskärlssjukdom i Sverige och de tre
nämnda klassiska riskfaktorerna. Data över dessa för perioden 1980--2015
finns tillgängliga via @gbd15cov, och data över dödstalen i kranskärlssjukdom
(ICD-9 410--414, ICD-10 I20--I25) finns tillgängliga via @whomort. För
uppskattningar av effekterna av riskfaktorer på kranskärlssjukdom har jag
använt mig av @plosmeta13 (för kolesterol och blodtryck) och @Ezzati489 (för
rökning).

Om mitt [Mortchartgen](https://github.com/klpn/Mortchartgen.jl)-paket för Julia finns
installerat och datafiler för detta genererats utifrån WHO-data, kan diagrammen
i detta inlägg återskapas genom att klona
[bloggförrådet](https://github.com/klpn/static-dust) och köra
`./rfcf_1807plots.jl` från katalogen `postdata/2018-07-12-ominte`. Datafilerna
från @gbd15cov laddas ned automatiskt om de inte finns tillgängliga.

@Fig:Sv8015_2a55_64RfInd1980 och @fig:Sv8015_1a55_64RfInd1980 visar hur
dödstalen bland kvinnor och män i åldersgruppen 55--64 år skulle ha utvecklats
om de olika riskfaktorerna kolesterol (TC), systoliskt blodtryck (SBP) och
andelen rökare (SMOK) stannat på 1980 års nivå. De observerade dödstalen, som
visas som stjärnor, har jämnats ut med lokal regression, och de utjämnade talen
har multiplicerats med de relativa tal som beräknats utifrån antagandet att
olika kombinationer av riskfaktorerna legat konstant på indexårets nivå.

![Kvinnor 55--64 år, indexår
1980.](../images/Sv8015_2a55_64RfInd1980.svg){#fig:Sv8015_2a55_64RfInd1980}

![Män 55--64 år, indexår
1980.](../images/Sv8015_1a55_64RfInd1980.svg){#fig:Sv8015_1a55_64RfInd1980}

Sverige skulle givet dessa data ha haft en liknande, närmast exponentiell nedgång av
kranskärlsdödligheten, utan de aktuella förbättringarna i riskfaktorer om än
med några års eftersläpning. Utan sänkningarna av kolesterol från 1980 skulle
dödstalen 2015 ha legat ungefär på 2010 års nivå. Om folk dessutom hade haft
samma blodtryck och rökt i samma omfattning som 1980, hade dödstalen legat
ungefär på 2004 års nivå.

Vi kunde ha valt ett annat indexår, som slutåret, 2015.
@Fig:Sv8015_2a55_64RfInd2015 visar hur dödstalen bland de 55--64-åriga
kvinnorna skulle ha utvecklats om riskfaktorerna hela tiden legat på 2015 års
nivå.

![Kvinnor 55--64 år, indexår
2015.](../images/Sv8015_2a55_64RfInd2015.svg){#fig:Sv8015_2a55_64RfInd2015}

Eftersom diagrammen visar logaritmer av dödstalen blir differenserna mellan de
olika scenariona i startåret i @fig:Sv8015_2a55_64RfInd2015 desamma som i
slutåret i @fig:Sv8015_2a55_64RfInd1980. Men om vi skulle exponentiera tillbaka
till dödstal, skulle de förra skillnaderna bli mycket större, på grund av en
högre baslinje. Om vi skall beräkna exempelvis "antal liv som räddas 2015" till
följd av förbättringarna, blir resultat beroende av vårt val när det gäller
indexår. I inlägget [8 juli](2017-07-08-prevf.html) hävdade jag att det rimliga
då är att använda startåret som index.

@Fig:Sv8015_2a75_84RfInd1980 och @fig:Sv8015_1a75_84RfInd1980 visar
utvecklingen i åldersgruppen 75--84 år, med 1980 som indexår.

![Kvinnor 75--84 år, indexår
1980.](../images/Sv8015_2a75_84RfInd1980.svg){#fig:Sv8015_2a75_84RfInd1980}

![Män 75--84 år, indexår
1980.](../images/Sv8015_1a75_84RfInd1980.svg){#fig:Sv8015_1a75_84RfInd1980}

Det har skett en minst lika stark relativ nedgång som i den yngre
åldersgruppen, men effekterna av riskfaktorerna motsvarar bara ett par års
förändring. De relativa effekterna av en viss förändring av riskfaktorer är
svagare i högre åldrar, och rökningen i den högre åldersgruppen har inte
minskat bland kvinnor.

I varje fall verkar det tydligt att förbättringar i annat än klassiska
riskfaktorer är viktiga för att förstå nedgången av åldersspecifika dödstal i
kranskärlssjukdom (och generellt i cirkulationssjukdom, där dödstalen i de
flesta länder i den rika världen varit på nedåtgående åtminstone sedan
1950-talet [@Ezzati2015]).
Framsteg i vården har säkert spelat roll, men effekten av dessa är också
relativt begränsad [@bjorck09]. Artificiella trender genom ändrad rapportering
av dödsorsaker kan vara en faktor, framför allt i högre åldersgrupper. En
hypotes som förespråkats av exempelvis @Lawson2016, som jag skrev om i [16
juli-inlägget](2017-07-16-paj.html) är minskning av aterom i kranskärlen till
följd av minskad börda av infektioner.

## Referenser
