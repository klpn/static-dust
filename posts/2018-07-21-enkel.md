---
tags: epidemiologi
title: Enkel förklaring
author: Karl Pettersson
lang: sv
---

I förra inlägget visade jag modeller för hur dödstalen i kranskärlssjukdom
skulle ha utvecklats i Sverige från 1980-talet om det inte varit för de
förbättringar som skett när det gäller klassiska riskfaktorer
(kolesterolnivåer, blodtryck och rökning). Det skulle alltså ha blivit en
nedgång av dödstalen liknande den som faktiskt observerats, även om den hade
släpat efter med några år.

Utifrån studier som @bjorck09 ser det ut som förbättringar i dessa riskfaktorer
haft avgörande betydelse när det gäller att förklara de nedgångar som skett.
Samtidigt ligger det något intuitivt suspekt i hur sådana intrikata samspel
mellan måttliga förbättringar i riskfaktorer tillsammans med behandlingar
skulle vara essentiella för en obruten nära exponentiell nedgång i dödstalen av
det slag som pågått i decennier i hela den rika världen, bland kvinnor och män
i alla åldersgrupper med tillförlitlig statistik tillgänglig. Detta i synnerhet
med tanke på att ogynnsamma förändringar av närliggande riskfaktorer ges skulden
för ogynnsamma trender, som ökad förekomst av exempelvis vissa cancerformer,
KOL och typ 2-diabetes i olika befolkningar.

Detta påminner mig om resonemang som förs av @snafolkh, om förklaringar av
regionala variationer i sjukdomsmönster inom Sverige. För kranskärlssjukdom och
slaganfall har incidens- och dödstal länge varit högre i Norrland än i övriga
Sverige, men cancer i tarmarna har haft högre incidens i de sydligaste länen.
Det ges förklaringar av detta i termer av regionala variationer i matvanor, som
också sammanfattas i ett poem [@snafolkh, s. 75]. Ovanför detta är det en
teckning av en man som sitter vid ett bord med smörpaket, saltkar, skinkor,
korvar och knäckebröd och tar sig för bröstet, med fjäll i bakgrunden. Nedanför
är det en teckning av en man som sitter vid ett bord med en limpa ljust bröd
och en påse socker och tar sig för sin stora mage, med väderkvarnar i
bakgrunden. Jag undrar hur de resonerat om de regionala sjukdomsmönstren sett
ut på motsatt sätt, med mer koloncancer i norr och mer kranskärlssjukdom i
söder. Hade de då inte gett en lika plausibel förklaring i termer av samma
kostfaktorer?

Som jag visade på i förra inlägget och [den 7 juli förra
året](2017-07-08-prevf.html) kan det mycket väl vara så att de förbättringar
som skett i riskfaktorerna hade varit tillräckliga för att åstadkomma en
stark nedgång från en baslinje med höga dödstal (som Sverige på 1980-talet),
samtidigt som huvuddelen av nedgången ägt rum oberoende av dessa förändringar.
Det illustreras ytterligare av @fig:Sv8015_1a55_64RfIndLin, som visar nedgången
i dödstal 1980--2015 bland 55--64-åriga (enligt samma modell och med samma datakällor som
i förra inlägget). Den röda linjen visar vilka dödstal som skulle ha
åstadkommits genom förändringen av riskfaktorer om baslinjen från 1980 hållits
konstant.

Om mitt [Mortchartgen](https://github.com/klpn/Mortchartgen.jl)-paket för Julia finns
installerat och datafiler för detta genererats utifrån data från @whomort, kan diagrammen
i detta inlägg återskapas genom att klona
[bloggförrådet](https://github.com/klpn/static-dust) och köra
`./plots.jl` från katalogen `postdata/2018-07-21-enkel`. Datafilerna
från @gbd15cov laddas ned automatiskt om de inte finns tillgängliga.

![Män 55--64
år.](../images/Sv8015_1a55_64RfIndLin.svg){#fig:Sv8015_1a55_64RfIndLin}

@Fig:Sv8015_1a55_64RfIndLog visar samma data och beräkningar som
@fig:Sv8015_1a55_64RfIndLin, men med logaritmer av dödstalen.

![Män 55--64
år, logaritmer av dödstal.](../images/Sv8015_1a55_64RfIndLog.svg){#fig:Sv8015_1a55_64RfIndLog}

@Fig:Sv8015_2Rdiffs och @fig:Sv8015_1Rdiffs visar dels den andel av nedgången i
dödstal som en förändring av riskfaktorerna åstadkommit från baslinjen vid
startåret (motsvarande den röda linjen i @fig:Sv8015_1a55_64RfIndLin och
@fig:Sv8015_1a55_64RfIndLog), dels den andel som inte skulle ha ägt rum utan
dessa förändringar slutåret (motsvarande den gröna linjen i figurerna), för
kvinnor och män i 10-åriga åldersintervall från 35--44 till 75--84 år.

![Förklarad andel av nedång 1980--2015
kvinnor.](../images/Sv8015_2Rdiffs.svg){#fig:Sv8015_2Rdiffs}

![Förklarad andel av nedång 1980--2015
män.](../images/Sv8015_1Rdiffs.svg){#fig:Sv8015_1Rdiffs}

Diskrepansen mellan de båda måtten är som synes betydande i alla åldersgrupper,
eftersom det skett kraftiga nedgångar över hela åldersspannet. Som också
visades i förra inlägget är båda andelarna lägre i högre åldersgrupper.

## Referenser
